---
title: آشنایی با ویژوال استودیو کد
icon: code
type: blog
color: purple
has_thumb: true
has_full_thumb: true
date: 2017-02-16 01:36:06
tags:
    - IDE
categories:
    - ابزار
src:
    - Visual Studio Code: https://code.visualstudio.com/
    - johnpapa.net: https://johnpapa.net/visual-studio-code/
---

بعد از مدت‌ها از مایکروسافت یه محصول ایده‌آل و کاربردی دیدم که می‌تونه بخش زیادی از نیاز‌های یه توسعه‌دهنده رو پوشش بده. ویژوال استودیو کد یه ویرایشگر متنِ که به صورت رایگان برای تمام سیستم‌عامل‌ها ارائه شده.<!-- more --> همین که مایکروسافت قدمی برای توسعه‌دهندگان دیگر سیستم‌عامل‌ها برداشته یعنی پیشرفت! البته نباید فراموش کرد که این ویرایشگر از ویرایشگر مدرن و محبوب [اتم](https://atom.io/) قدرت گرفته و بخش بزرگی از ویژگی‌های خودش رو از پدرش به ارث برده.

vscode مجموعه متنوعی از افزونه‌ها رو داره که اکثر نیاز‌های یه توسعه‌دهنده‌ رو برطرف می‌کنه. افزونه‌هایی مثلِ دیباگر‌ها، زبان‌های برنامه‌نویسی، قالب و ... که به‌صورت رایگان یا پولی در اختیار توسعه‌دهنده‌ قرار می‌گیره.

[دانلود vscode](https://code.visualstudio.com/Download)

## ویژگی‌ها

- سریع: سرعت اجرا، باز کردن و ویرایش فایل‌ها، دیباگ و همه و همه عالی‌اند!
- اشکال‌زدایی: اکثر زبان‌هایی که پشتیبانی میشن رو میشه دیباگ هم کرد.
- Intellisense: مایکروسافت به ویژگی تکمیل‌کننده کدِش میگه اینتلیسِنس :flushed: که به قول خودشون خیلی هم خفنه!!!
- یکپارچگی با گیت: vscode کاملا با گیت سازگاره و استفاده از اون رو خیلی ساده کرده. برای من حالت گرافیکی تغییرات فایل (diff) خیلی مفید بود.
- آراستن کد یا همون Reformating
- شخصی‌‌سازی قالب، رنگ‌های ویرایشگر، کلید‌های میانبر و خلاصه همه چیز.
- و کلی ویژگی دیگه‌ای که هنوز کشف‌شون نکردم!

## دسترسی سریع

در vscode براحتی می‌تونیم به فایل‌ها، متغییرها، دستور‌ها و تنظیمات دسترسی پیدا کنیم.

### پالت دستورات

با استفاده از <kbd>Shift</kbd>+<kbd>Ctrl</kbd>+<kbd>P</kbd> می‌تونید پالت دستورات رو باز کنید و هر عملیاتی که vscode می‌تونه انجام بده رو تایپ و اجرا کنید. تغییر قالب، دیباگ، اجرای یه Task و هر کار دیگه‌ای فکرش رو می‌کنید.

{% asset_img command-palette.png Command Palette %}

### جست و جو و بازکردن سریع فایل‌ها

برای جست و جو بین فایل‌های یه پروژه می‌تونید از <kbd>Ctrl</kbd>+<kbd>P</kbd> استفاده کنید؛ در اصل پالت دستورات حالت خاصی از همین پالتِ. برای دیدن همه پالت‌ها می تونید بعد از این‌که بازش کردید `?` رو تایپ کنید تا انواع پالت‌ها رو بهتون نشون بده.

{% asset_img help-palette.png Help Palette %}
